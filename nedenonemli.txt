
  1- Linuxtaki (Bu tür (matris) programlar için) Türkçe ve özel karakter sorununa çözüm getirdiği için.(Bu sorun windowsta yok sayılır.)
  2- Windows'un konsol ekranının yazma hızının düşük olmasından kaynaklanan kasmaya çözüm getirdiği için.

  1- Basit bir program yazıp Linux sistemin türkçe karakterleri nasıl algıladığını kontrol ederseniz, bir tuş için iki karakter gönderildiğini görürsünüz. Mesela 'ç' girerseniz programa -61 ve -89 karakterleri gönderilir. Aynı şekilde -61 ve -89 karakterlerini peşpeşe ekrana yazdırırsanız'ç' çıktısını verdiğini görürsünüz. Yani programda 2 karakterlik yer kaplayan harf, yazdırınca tek karaktermiş gibi gözükür. Bu da oyunlarda sütun dengesini bozuyor doğal olarak. Bu soruna getirdiğim çözüm ise ekrana yazdırılan matrisin normalden 4 kat fazla büyüklükte olmasını gerektirdiği için çok mantıklı gözükmeyebilir, ama bilgisayar ve saklama alanı için çok bir sorun oluşturacağını düşünmüyorum. Çözüm ise char tipi matris yerine int tipi matris kullanarak bazı sayılara özel karakter atamak.( Aslında max değeri 255 olan char tipinde matriste de pek alâ tutulabilir ama böylesinin daha sağlam olacağını düşündüm.) Mesela ben kendi varsayılan karakterlerimi oluşturdum ve bunun üzerinden oyunları yazdım. Eğer matrisin a[x][y] değeri 701 ise ekrana 'ç' stringini (iki karakter yer kapladığı için) yazdırıyor. Böylece sütun dengesi de korunmuş oluyor.
 Bu sorun Windows'ta yok sayılır dedim çünkü char tipinin içinde (255'e kadar) Türkçe karakterler ve bir çok özel karakter mevcut.

 2- Ekranda hareketliliği nasıl sağlarız diye düşününce akla gelen ilk yöntem ekranı temizleyip tekrar yazmak olur. Fakat konsolda bu işlemi yapmak belirgin bir dalgalanmaya sebep oluyor. Buna alternatif olarak imleci (cursor) 0,0 koordinatlarına taşıyarak üzerine yazma işlemi kullanılabilir. Fakat denediğim bazı bilgisayarlarda bu da kasmaya sebep oldu. Şimdilik bulduğum en iyi çözüm ise bu tarz oyunlarda her yerin tekrar yazılmasına gerek olmadığı için imleci sadece değişmesi gereken yere taşıyarak üzerine yazmak. Yani sabit kısım üzerine tekrar yazılmayacağı için ekranın yenilenmesi farkedilmiyor bile.
s
